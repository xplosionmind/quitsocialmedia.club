---
tags: wip
title: Ma…
ref: ma
permalink: /ma/
redirect_from: [/però/,/pero/,/obiezioni/]
layout: page
description: Come ci sono diverse valide motivazioni per abbandonare i <i>Social Media</i>, ce ne sono innumerevoli, probabilmente di più, per non farlo. Qui affrontiamo le più comuni.
---
## …io ci lavoro!

La bellezza degli esperimenti è che possono essere svolti illimitatamente per le questioni private, mentre per questioni di lavoro si può tenere un profilo separato, oppure proporre al proprio datore di lavoro di cambiare prospettiva. Un inizio sarebbe mostrargli questo sito, poi potrà valutare da sé.

## …poi rimango isolato dal mondo!

Questa è probabilmente la replica che più comunemente ricevo. Se dicessi che non è vero, mentirei. Anche a me, in molti casi, viene una voglia matta di guardare le storie su instagram di amici che non vedo da un pezzo, o quando un amico mi porge il telefono per guardare una meme su un social, mi trovo a perdere alcuni minuti a scrollare il suo feed, come se mi fossi dimenticato della sua esistenza.

Fra le [soluzioni](/soluzioni 'Soluzioni e Alternative') ci sono molteplici sistemi per minimizzare la distanza il più possibile, ma ovviamente non sarà mai possibile fare come se nulla fosse.

Proprio per questo motivo, l’obiettivo che è necessario porsi è ragionare in un’ottica secondo cui i Social Media dovrebbero smettere di essere al centro e massima fonte di relazioni, informazioni, legami.

## …non ho tempo!

Devo ammettere che, prima di abbandonare i *social*, anche escludendo il tempo impegato a documentarmi e scrivere questo sito, ho passato tante ore a scervellarmi e trafficare per far funzionare bene [le alternative](/soluzioni 'Soluzioni e Alternative'). Effettivamente, se tu desiderassi abbandonare i *social* ma utilizzare comunque la tecnologia per pubblicare contenuti, dovrai necessariamente impiegare parecchio tempo. Anche solamente leggere questo sito è un gran investimento, ma è solo la punta dell’iceberg.

Ciò che posso consigliare, per esperienza, dopo averne parlato anche con diversi amici, è di provare ad <u>avviare un processo <strong>graduale</strong></u>: non far monopolizzare da questa questione (come ho purtroppo fatto io) la tua attezione e il tuo tempo. Cerca invece di prendere piccole risoluzioni, man mano sempre più grandi, fino a che non ti sentirai soddisfatt\*.  
Contemporaneamente, però, lasciare perdere tutto questo solamente perché non si dispone di tempo sufficiente per approfondire il tema sarebbe davvero un peccato ed un pericolo per la nostra società.
