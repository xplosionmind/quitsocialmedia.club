---
title: Info
ref: about
lang: it
permalink: /info
redirect_from: ["/about-it", "/it/about"]
layout: page
tags: l10n
description: "Cos'è quitsocialmedia.club, come è nato ed il suo fine"
---
Sono Tommi, ho creato questo sito. Saltiamo la parte su di me, che si può leggere sul mio [sito web](https://tommi.space/about-it "Tommi").

Dopo parecchi tormentati mesi passati a crucciarmi sui pregi e difetti dei social media, non ce la potevo fare più. Ero così stressato e ossessionato dai problemi etici che i social network di oggi pongono che ho conncluso che **abbandonarli** è l'unico modo per stare meglio.

Mi sono reso conto, tuttavia, che semplicemente abbandonarli senza fare altro è totalmente inutile. Quante altre persone nel mondo condividono i miei stessi pensieri e preoccupazioni? Come posso condividere nel migliore modo possibile l'importanza cruciale di dubitare del funzionamento dei social network con i miei amici? Come far crescere curiosità, necessità di conoscenza e consapevolezza riguardo il modo in cui hanno luogo la maggior parte delle nostre relazioni online, oggi?

Solamente abbandonare i Social Media non cambia nulla.

Siamo onesti: non avere un profilo su Facebook, Instagram né Twitter (eccetera) in questo momento potrebbe far credere che si è esclusi dalle e chiusi in una quieta, pacifica, ma isolata bolla. Però, se non sei da solo, non è affatto così.

## Fine

Questo sito web ha tre principali scopi:

- Riunire ed elencare in un unico luogo tutti gli articoli, le ricerche, i documentari, le interviste e materiale di ogni sorta che provi come i rischi e i danni dei Social Media superino di gran lunga i loro (pur fantastici) vantaggi.
- Essere un punto di riferimento per tutti i “Social Media quitters”, una comunità globale sempre crescente, per condividere ed esprimere chiaramente ed efficecemente le loro motivazioni
- Permettere agli utenti dei Social Media scettici e indifferenti di capire come le scelte individuali e personali siano cruciali e fondamentali per migliorare l'esperienza online di tutti e rendere interneto un posto migliore.

Conosco e seguo con passione tutte le grandiose e fantastiche *communities* che promuovono la libertà e l'apertura di internet e l'indipendenza dalle colossali, ricchissime e chiuse aziende che ci forniscono servizi di social networking. Nonostante questo, sento ci sia un elemento fondamentale che non è abbastanza spinto e promosso: **le decisioni e le azioni di ognuno di noi sono la chiave per il cambiamento globale**. Non dovremmo aspettare che vengano promosse regolamentazioni e leggi; allo stesso modo, non possiamo credere che un giorno qualcuno arriverà e renderà tutto migliore.

**!!** Non intendo assolutamente costringervi ad abbandonare e uscire dal social media, né convincervi che è la migliore cosa da fare. Vorrei che chiunque arrivi qui analizzi attentamente i contenuti del sito e tutto il materiale riportato, per decidere autonomamente cosa fare.

Dobbiamo capire, leggere, informarci e studiare quello che sta accadendo.

Successivamente, unirci, farci sentire ed essere il cambiamento, accettendo il prezzo da pagare.

Abbandonare i Social Media, per iniziare.

<br>

## Note

- Ho scelto il dominio `.club` perché era fra i più economici e, alla fine, ha senso.
- Ci tengo a sottolineare che non traggo assolutamente alcun tipo di vantaggio nel creare questo sito e nell'inviarlo ovunque. Al contrario, ho investito così tanto tempo a costruire questo luogo virtuale che svariate volte sono arrivato vicino al mollare tutto. (Per dire: una volta ero così addormentato che per errore ho eliminato la cartella contenente tutto il materiale del sito, perdendo irrimediabilmente mesi di studio e lavoro, dovendo ricominciare da capo)
- Non mi aspetto che questo sito diventi virale, ma, in fondo in fondo, spero fortemente di sì
- Non mi aspetto che questo sito diventi virale, ma, in fondo in fondo, spero fortemente di sì.
