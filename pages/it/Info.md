---
title: Info
permalink: /info/
redirect_from: [/about-it/,/it/about/,/informazioni/,/it/l00/,/it/l0/,/it/level-0/,/it/level0/,/it/l-0/,/it/l-00/,/it/level00/,/it/level-00/]
layout: page
description: 'Cos’è <cite>quitsocialmedia.club</cite>, come e perché è nato ed il suo fine'
---
Sono Tommi, ho creato questo sito. Saltiamo la parte su di me, che si può leggere sul mio [sito web](https://tommi.space/about-it 'Tommi').

Dopo svariati tormentati mesi trascorsi a crucciarmi sui pregi e difetti dei *Social Media*, non ce la facevo più. Ero così stressato e ossessionato dai problemi etici che i social network pongono, così ossessionato da letture e documentari per capirne il funzionamento, da concludere che <u>**abbandonarli** sarebbe stato l'unico modo per stare meglio</u>.

Mi sono reso conto, tuttavia, che semplicemente <u>eliminare i miei account senza fare altro è totalmente inutile</u>. Quante altre persone nel mondo condividono i miei stessi pensieri e preoccupazioni? Come posso condividere nel migliore modo possibile l'importanza cruciale di dubitare del funzionamento dei social network con i miei amici? Come far crescere curiosità, necessità di conoscenza e consapevolezza riguardo il modo in cui hanno luogo la maggior parte delle nostre relazioni online, oggi?

Tentando di rispondere a queste domande, ho deciso di creare <cite>quitsocialmedia.club</cite>

## Perché

Mi sono accorto che ogni articolo, video o documento che critica i *Social Media* menziona sempre <u>solamente una parte dei problemi conseguenti alla loro esistenza ed al loro utilizzo</u>. Per quanto sia difficile abbracciare completamente ogni aspetto della questione, ritengo sia importante mostrare una visione globale del problema, lasciando che siano i singoli a prendere le proprie decisioni. <u><a href='/it/why' target='_blank' title='Perché'>I motivi</a> per abbandonare i <i>social</i> sono molti</u>, credo non possano né debbano essere ignorati. <cite>quitsocialmedia.club</cite> intende raccogliere diversi punti di vista in forme differenti e mostrare come uscire dai *Social Media* sia la soluzione migliore.

## Fine

Questo sito web ha tre principali scopi:

- <u>Riunire ed elencare in un unico luogo</u> tutti gli articoli, le ricerche, i documentari, le interviste e materiale di ogni sorta che provi come i rischi e i danni dei *Social Media* superino di gran lunga i loro (pur fantastici) vantaggi.
- Essere <u>un punto di riferimento per tutti coloro che eliminano i propri account</u> sulle piattaforme *social*, una comunità globale sempre crescente, per permettere loro condividere ed esprimere chiaramente ed efficecemente le loro motivazioni
- Fornire agli utenti scettici e indifferenti la possibilità di capire come <u>le scelte individuali e personali siano cruciali</u> per migliorare l'esperienza online di tutti e rendere internet un posto migliore.

Conosco e seguo con passione innumerevoli fantastiche *communities* che promuovono la libertà e l'apertura di internet e l'indipendenza dalle colossali, ricchissime e chiuse aziende che ci forniscono [la maggioranza](/it/what 'Cos’è un Social Media') dei servizi di *social networking*. Nonostante questo, sento ci sia un elemento fondamentale che non viene sufficientemente sottolineato: **<u>le decisioni e le azioni di ognuno di noi sono la chiave per il cambiamento globale</u>**. Non dovremmo aspettare che vengano promosse regolamentazioni e leggi; allo stesso modo, non possiamo credere che un giorno qualcuno arriverà e renderà tutto migliore.

**!!** Non intendo assolutamente costringervi ad abbandonare dai *Social Media* ed eliminare i vostri account, né convincervi che sia la migliore cosa da fare, anche se ne sono assolutamente certo. Vorrei che chiunque arrivi qui <u>analizzasse attentamente i contenuti del sito</u> e tutto il materiale riportato, per decidere autonomamente cosa fare.

## Manca qualcosa?

Se hai qualche domanda a cui questa pagina non ha dato riposta, potresti leggere le [Obiezioni e Risposte](/it/faq 'Obiezioni e risposte') (<abbr title='Also Known As'>a.k.a.</abbr> <abbr title='Frequently Asked Questions'>FAQ</abbr>).
