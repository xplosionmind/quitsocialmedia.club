---
title: Soluzioni e alternative
permalink: /soluzioni/
ref: sol
toc: true
layout: page
redirect_from: [/sol-it/,/it/sol/,/soluzione/,/it/solutions/]
description: |
  Essere “social” senza “<i>Social Media</i>” sembra impossibile. Tuttavia, quella senza <i>Social Media</i> è una nuova vita, straordinaria, piena di sorprese, scoperte, autenticità ed eccitazione, ma, soprattutto, <strong>libera</strong>. Esistono alcune favolose soluzioni talmente perfette da far apparire i <i>Social Media</i> quasi inutili e stupidi.
---
## Brevemente

In sintesi: dopo aver abbandonato i *Social Media*, non diventerai un misantropo che vive nella foresta ed è isolato dal resto del mondo. Tutt'altro: abbandonare i *Social Media* non significa abbandonare il web per sempre, ma sfruttare <u>i suoi reali valori di indipendenza e apertura</u> in maniera diversa. Potrebbe essere difficile crederci, ma esistono **molti** grandiosi e semplici strumenti che possono facilmente rimpiazzare i *Social Media*.

Il concetto fondamentale è: per essere aggiornato e seguire l'attività di persone ed enti, è possibile iscriversi al [feed RSS ](#rss-feed) del loro sito web, con [qualche passo in più](#usare-i-social-senza-essere-sui-social), si può addirittura generare un feed RSS anche per canali YouTube, pagine Facebook, profili Instagram e Twitter… <u>per <strong>qualunque cosa</strong> si trovi su internet</u>. Per pubblicare contenuti propri, invece, è molto semplice [**creare il proprio sito web**](#sito-web), esordire con una newsletter, o considerare [piattaforme alternative più sane](#alternative)

## RSS feed

Potresti non avere idea di [cosa sia un feed RSS feed](https://it.wikipedia.org/wiki/RSS '“RSS” su Wikipedia'), o potresti averne sentito parlare come di qualcosa di vecchio e obsoleto. Tuttavia, è uno strumento semplicissimo che preserva l'anonimato, non è posseduto da nessuno e non necessita di alcun server dedicato per funzionare. Non è governato da algoritmi e nessuno può sapere chi segui, cosa leggi, ascolti o credi, tantomeno è possibile utilizzare dati per [fini commerciali](/perché#profilazione 'Profilazione'), dato che non vengono raccolte informazioni su di te (nella maggior parte dei casi).

Alcuni dicono che i feed RSS sono morti, uccisi dai *Social Media*. In realtà, sono imperituri, e sono tuttora **ovunque** sul web. Per fare un esempio, tutti i podcast del mondo sfruttano i feed RSS per apparire su diverse piattaforme e per essere condivisi e riprodotti.

Utilizzare RSS è molto semplice. Come sottolineato nelle [info](/info 'Informazioni'), questo sito non è concepito per spiegare i contenuti che porta alla luce, ma semplicemente aggregare e presentare risorse. Per questo motivo, non spiegherò cosa esattamente sia un feed RSS, ma incollerò di seguito alcuni link che lo fanno molto meglio di come saprei fare io.

- [What is RSS?](https://yewtu.be/6HNUqDL-pI8?quality=dash&dark_mode=true&player_style=youtube&subtitles=en%2Cit), un video su YouTube
- [What is RSS](https://www.digitaltrends.com/computing/what-is-an-rss-feed/), un articolo
- [“RSS„ su Wikipedia](https://it.wikipedia.org/wiki/RSS) (o, ancora meglio, [Web feed](https://it.wikipedia.org/wiki/Web_feed) on Wikipedia)
- [RSS before Social Media](https://yewtu.be/watch?v=0klgLsSxGsU&quality=dash&dark_mode=true&player_style=youtube&subtitles=en), un video molto interessante: è stato girato molto prima dell'esplosione dei *Social Media* e mostra magistralmente quanto i feed RSS fossero importanti e quanto bene funzionerebbero come sostituto dei *Social*.
- [RSS feed for podcasters](https://yewtu.be/TU5zc-u6dhY?t=159).

### Usare i Social senza essere sui Social

Dopo un po', è facile finire per essere piuttosto malinconici e rendersi conto che i *Social Media*, utilizzati da quasi ogni persona si conosca, sono l'unico modo per mantenere contatti con amici lontani ed essere aggiornati su cosa succede nelle vite di coloro a cui si vuole bene. È comprensibile, anche se l'ideale sarebbe che tutti si convertissero e abbandonassero i *Social*. Tuttavia, se non si avessero alternative, anche in questo caso, esiste uno strumento favoloso per <u>convertire in feed RSS le timeline dei social network</u>.

Gli strumenti esistenti sono più di uno, il più celebre di questi è [RSS-Bridge](https://github.com/RSS-Bridge/rss-bridge 'RSS-Bridge si GitHub').

È possibile <u>utilizzare gratuitamente <a href='https://rss-bridge.tommi.space' target='_blank' title='RSS-Bridge di Tommi'>quello ospitato sul mio server</a></u>.\
(mantenere un server non costa poco: sono felice di offrire il mio RSS-Bridge, ma se ne faceste un utilizzo intensivo apprezzerei [un piccolo contributo](https://it.liberapay.com/tommi/donate 'Dona a Tommi su Liberapay'))

## Proxy

Nella maggior parte dei casi, se non ti interessa seguire un account e non perdere nessun suo post, puoi utilizzare dei siti che ti permettono di vedere i principali *Social Media* senza dover accedere o utilizzare l’interfaccia originale, che solitamente traccia gli utenti.

- [Nitter](https://nitter.net 'Nitter') è un proxy di Twitter, che ti permette anche di iscriversi ai Fedd RSS dei singoli profili
- [Bibliogram](https://bibliogram 'Bibliogram'), un proxy di Instagram
- [Teddit](https://teddit.net/ 'Teddit'), a un proxy di Reddit
- [Invidious](https://invidio.us 'Invidious'), un proxy di YouTube (nota: la principale istanza di Invidious ha chiuso qualche mese fa. Dalla pagina precedentemente linkata si possono raggiungere altre istanze, quella che io uso è <https://yewtu.be>)

[Privacy Redirect](https://github.com/SimonBrazell/privacy-redirect 'Privacy Redirect') è una favolosa estensione per la maggiorparte dei browser che trasforma automaticamente link dei Social supportati in link ai relativi proxy. Ad esempio, se io volessi visitare <https://twitter.com/ESA_Italia>, l'estensione automaticamente mi reindirizzerebbe a <https://nitter.net/ESA_Italia>.

## Alternative

Ho già trattato [le ragioni](/perché 'Perché') per cui i *Social Media* così come noi li conosciamo siano preoccupantemente dannosi. Peraltro, esistono diverse favolose piattaforme che ne risolvono molti, se non tutti, i più importanti problemi. Le caratteristiche distintive di tali piattaforme sono <u>la totale assenza di pubblicità</u>, la minima raccolta di dati personali, <u>non sfruttati per profilare gli utenti</u>, non contengono algoritmi che analizzano o riordinano i contenuti, ma, soprattutto, <u>sono liberi, aperti e indipendenti</u>.

Questi *Social Network* alternativi non sono solo gratis da utilizzare, ma anche liberamente replicabili: chiunque può [installarli sul proprio server](#crea-il-tuo 'Crea il tuo social') e facilmente connesse fra loro. Immagina di avere il tuo Facebook. Quanto sarebbe figo?

- [Mastodon](https://mastodon.it 'Mastodon'), con più di **quattro milioni di utenti** in tutto il mondo, è di gran lunga la piattaforma più diffusa e conosciuta; il suo funzionamento e la sua struttura sono molto simili a quelli di Twitter.
- [Pixelfed](https://pixelfed.org 'Pixelfed') è praticamente identico a Instagram; ha anche le storie.
- [Friendica](https://friendi.ca 'Friendica') è qualcosa di simile a Facebook
- [PeerTube](https://joinpeertube.org 'PeerTube official website') è una grandiosa piattaforma di video streaming, sviluppata dalla francese [Framasoft](https://framasoft.org/it/ 'Framasoft'). Come il nome suggerisce, è come YouTube, ma sfrutta anche un geniale sistema di streaming peer-to-peer dei video per stressare meno i server che contengono video particolarmente popolari.

Il dettaglio più sorprendente e grandioso è che tutte queste piattaforme, per quanto diverse, sono connesse fra loro: dal mio account su Mastodon posso seguire qualcuno su Pixelfed, così come un canale su PeerTube. Questo è possibile poiché questi *Social Media* alternativi sono basati su un protocollo chiamato [ActivityPub](https://it.wikipedia.org/wiki/ActivityPub 'ActivityPub su Wikipedia'). Grazie a questa “federazione” le persone possono comunicare fra loro indifferentemente dal Social Media e dal server su cui si trovano. Avere un account in uno di questi *Social* significa essere parte del magico [*Fediverse*](https://it.wikipedia.org/wiki/Fediverse 'Fediverse on Wikipedia') (che sta per *Federated* (Social Media) *Universe*).

### Maggiori informazioni

- [Mastodon, il social media libero e decentralizzato](https://video.linux.it/videos/watch/3f6460c5-c1a9-4362-b0c9-824e0d1f8f86 'Mastodon, il social media libero e decentralizzato'), un video di spiegazione di [Filippo Della Bianca](https://mastodon.uno/@filippodb '@filippodb su mastodon.uno'), amministratore di [mastodon.uno](https://mastodon.uno 'mastodon.uno') (la più grande istanza Mastodon italiana)

## Sito Web

L’ultima soluzione è di gran lunga la migliore, la più soddisfacente ed inimitabile: costruire il proprio sito web! Qualunque possano essere le tue skill tecniche, si può essere il proprio *Social Media* *provider* e creare il proprio mondo online.\
[Wordpress](https://wordpress.com 'Wordpress') è il programma più diffuso e semplice da utilizzare, ma in caso si intendesse approfondir ebasiche nozioni di sviluppo web, io suggerisco  [Jekyll](https://jekyllrb.com 'Jekyll'), che è stato utilizzato per creare questo stesso sito.

### Maggiori informazioni

- [Get a Website Now! Don’t be a Web Peasant!](https://youtu.be/bdKZVIGRAKQ 'Get a Website Now! Don't be a Web Peasant!'), a YouTube video by [Luke Smith](https://lukesmith.xyz 'Luke's personal website')

## Sperimentare

Una volta eliminati i propri profili, invece di essere [limitati](/perché#chiusura 'Perché > Chiusura') si diventa liberi e privi di compromessi; per questo, **cominciare a sperimentare** potrebbe essere una ottima idea!

Potresti voler iniziare *una newsletter* o registrare un podcast, sono molto di moda, ultimamente. In alternativa, potrebbe essere una saggia scelta concentrarsi per un po' su comunicazioni più intime e personali, condividendo momenti importanti della propria vita inviando [messaggi privati](https://signal.org 'Signal') a gruppi o persone.

Indipendentemente da cosa si possa decidere di fare, è importante cominciare a godere gradualmente di una sempre maggiore libertà ed indipendenza dai *Social Media*.\
All’inizio, sarà sicuramente dura, ma a lungo termine sarà un immenso guadagno.

## Maggiori informazioni

Alcuni altri link a soluzioni ed alternative dopo l’abbandono dei Social Media:

- [Le Alternative](https://lealternative.net 'Le Alternative'), un sito web pieno di risorse curiose e interessanti per evitare di usare sempre e solo gli onnipresenti servizi dei monopoli del *Big Tech*.
- [Living without Social Media](https://youtu.be/3E7hkPZ-HTk 'Quit social media - Dr. Cal Newport - TEDxTysons'), un <mark class='red'>TED Talk</mark> di dr. Cal Newport
- [My personal wishlist for a decentralized social network](https://carter.sande.duodecima.technology/decentralized-wishlist/ 'My personal wishlist for a decentralized social network'), by Carter Sande
- [<cite>Together, we can rebuild the system</cite>](https://www.humanetech.com/rebuild 'Together, we can align technology with humanity’s best interests'), sul sito deb del [<cite>Center for Humane Technology</cite>](https://www.humanetech.com/ 'Center for Humane Technology')
- [Okuna](https://about.okuna.io 'Okuna'), <q>an ethical social network for a brighter tomorrow</q>.
